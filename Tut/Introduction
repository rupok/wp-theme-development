ওয়ার্ডপ্রেস যেহেতু PHP এবং MySQL এর সমন্বয়ে তৈরি সিএমএস তাই ওয়ার্ডপ্রেস থীমের ফাংশনালিটির জন্য আমাদের পিএইচপি ব্যবহার করতে হবে । তবে ডিজাইনের জন্য HTML, CSS, CSS3, JavaScript, jQuery যা খুশি তাই ব্যবহার করা যাবে । যেহেতু আপনারা থীম ডেভলপমেন্ট এর বইটি পড়া শুরু করেছেন ধরে নিচ্ছি আপনি অন্তত এইচটিএমএল, সিএসএস দিয়ে টেমপ্লেট ডিজাইন করতে পারেন । সাথে পিএইচপি এর উপর ব্যাসিক ধারণার প্রয়োজন হবে । আপনি যত ভাল ডিজাইন জানবেন আপনার থীমটি তত সুন্দর হবে এবং আপনি যত ভাল পিএইচপি জানবেন আপনি তত বেশি থীম অপশন যোগ করতে পারবেন । মূলত থীমের ভিজুয়াল এডিটিং অপশন থাকার কারণেই সিএমএস সবাই পছন্দ করে । তাছাড়া একটি থীমের কাস্টমাইজেশন অপশনই নির্ধারন করে দেয় থীমটার ভ্যালু কেমন অর্থাৎ আপনি প্রিমিয়াম থীম তৈরি করতে চাইলে অবশ্যই প্রচুর ভিজুয়াল এডিটিং অপশন রাখতে হবে । যেহেতু ই-বুকে খুব বড় থীম নিয়ে আলোচনা সম্ভব না তাই আমি ছোট ছোট কিছু উদাহরন দিয়ে বিষয়গুলো দেখানোর চেষ্টা করব । 
ওয়ার্ডপ্রেস থীম ডেভেলপমেন্ট শেখার সবচেয়ে ভাল যায়গা <a href="http://www.codex.wordpress.org/Theme_Development">ওয়ার্ডপ্রেস কোডেক্স </a> । এখানে সব কিছুই বিস্তারিত দেয়া আছে । সবার সুবিধার জন্য আমি বিষয়গুলো বাংলায় ধারনা দেয়ার চেষ্টা করব এবং প্রতিটি বিষয়ের বিস্তারিত দেখার জন্য আপনারা কোডেক্স ব্যবহার করতে পারেন । প্রতিটি লেখার শেষে কোডেক্সের লিঙ্ক দেয়া থাকবে ।
ওয়ার্ডপ্রেস কোডেক্স লিঙ্কঃ  https://codex.wordpress.org/Theme_Development 
